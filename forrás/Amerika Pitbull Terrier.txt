Amerikai Pitbull Terrier

Ugyan hasonló alkata miatt a köznyelv néhány más kutyát is „pitbullnak“ titulál, azonban hivatalosan csak az amerikai pitbull terrier viseli ezt a nevet, s az is csak az USA-ban, hiszen az európai egyesületek nem ismerik el önálló fajtaként. Tehát az Európában előforduló „pitbullok“ esetében a legtöbbször amerikai staffordshire terrierről vagy keverékről van szó. Ami viszont minden pitbullban közös, hogy harci kutyaként meglehetősen rossz hírnév kötődik hozzájuk.

Az amerikai pitbull terrier története
„Pitbull“: egy fajta vagy egy amerikai staffordshire-variáció?
Bár a legtöbb kutyabarát ismeri a „pitbull“ elnevezést, gyakran nem feltétlenül egyértelmű, milyen kutyát értenek alatta. Ennek az is háteteret szolgáltat, hogy a kutyatenyésztők legnagyobb nemzetközi csúcsszervezete, az FCI (Fédération Cynologique Internationale) a mai napig nem ismerte el önálló fajtaként. Ennek megértéséhez tekintsünk bele kicsit az amerikai pitbull terrier múltjába, amiről már a neve is sokat elmond: a tenyésztési törekvések hazája az USA, ahol a fajtát a angol bulldogok és a terrierek keresztezésével létrehozták. Ezekből a keresztezésekből született a röviden „staff“-nek nevezett amerikai staffordshire terrier Terrier kutyafajta. A szelektív tenyésztés célja egy olyan jó négylábú harcos vagyis küzdőkutya, egy ún. „pit“ volt, amely az állatküzdelmek arénájában bizonyít. Itt a pitbullokat pl. felhergelték patkányokkal szemben, hogy adott idő alatt minél több patkányt megöljenek. De a más kutyákkal való küzdelmek is sokáig napirenden voltak. Végül aztán „pitbull“-nak nevezték azokat az amerikai staffordshire terriereket, amelyek ilyen küzdelmekben vettek részt, ezek „munkakutyák“ voltak. Ezen kutyák esetében sokkal inkább állta a helyét a mai nézőpontbók kétségbe vonható karakter: előnyben részesítették a más kutyákkal szemben agresszív, alacsony ingerküszöbű állatokat, a kinézet pedig mellékes szempont volt. Ezért mutat az amerikai pitbull terrier-ek többsége hasonlóságot az amerikai staffordshire terrierrel, mindemellett persze előfordulhatnak optikai eltérések. Az újonnan alapított United Kennel Club (UKC), amely a mai napig nem kooperál az FCI-vel, 1898-ban önálló fajtaként ismerte el az amerikai pitbull terriert. Sokáig folytak még keresztezések a staff és a pitbull között. A világ többi részén, s ami a köznyelvet illeti, az USA-ban is kifejlődött a amerikai pitbull terrier, mint általánosan a harci kutya fölérendelt fogalma. Sajnos a tiltások ellenére sok országban még mindig vannak kutyaviadalok, s ennek megfelelően olyan állatok is, melyeket speciálisan az ilyen szörnyűséges színjátékokra tenyésztenek.

Olvassa el az agresszív kutyák megértéséről és neveléséről szóló cikkünket is!

Az amerikai pitbull terrier kinézete
A staff ikertestvére
Szükségképpen a pitbull-ok nagyon hasonlítanak az amerikai staffordshire terrierekhez: az amerikai pitbull terrier izmos, tömör kutya, s 53 cm-es vállmagasságával 27 kg-ot is nyomhat a mérlegen. Feltűnő rajta bikaszerű feje, s a félig felálló, lehajló fülek, amelyeket már csak azért sem vágtak le, hogy még veszélyesebb kinézetet kölcsönözzenek a kutyának. A kupírozás azaz a fülek és farkak levágása, megcsonkítása időközben a legtöbb európai országban már tiltólistás. A kutya rövid szőrzete bármilyen színű lehet – egyetlen kivétellel: ez a merle színkombináció. Mivel Európában leginkább különböző ú.n. harci kutyák keverékeit titulálják pitbullnak, a legtöbb esetben felesleges egy közelebbi leírás. Ami azonban fontos, hogy sok országban már az ilyen kutyához hasonlatos kinézet elegendő ahhoz, hogy a szóban forgó állatot ne engedjék be az országba.

Az amerikai pitbull terrier karaktere
Részint az ádáz harci kutya-örökség, másrészt a felelőtlen tenyésztők tehetnek arról, hogy a pitbullnak rossz híre kelt. Ami igaz: a rosszul szocializált pitbullok nagy mértékű agresszivitást mutathatnak emberrel és állattal szemben egyaránt, hiszen rettenthetetlenség jellemzi őket, és pontosan ez az, amiért korábban tenyésztették ezeket az állatokat: harcra, küzdelemre való készség. Az emberrel való kapcsolatában a fajta alapvetően készséget mutat az alárendeltségre, ami a dicstelen állatviadalok idejében azért volt nagyon fontos, mert mindig volt egy ember, akinek ki kellett szakítania az állatokat a küzdelemből, mégpedig úgy, hogy őt magát közben ne támadják meg. Mint a legtöbb harci kutya, az amerikai pitbull terrier is úgy véli, hogy a veszély a póráz másik oldaláról jelentkezik. Így azután a gondos szocializáción átesett pitbullok béketűrők, s intelligens lényükkel, játékosságukkal kiváló kutyák sportos családok számára, s pompás társai a gyermekeknek. Alárendeltségre való készségük miatt őrzőkutyának nem alkalmasak. Ennél a fajtánál - ill. fajta-variációnál - alapvetően a származás, a szocializáció, és a nevelés a döntő faktor a fesztelen és gondmentes együttélés szempontjából. Ha ezen oszlopok bármelyike billeg, a kutya veszélyforrássá válhat. Kezdő kutyatartóknak semmiképp sem szabad ilyen kockázatba belemenniük.

Nevelése szakértelmet követel
Egy amerikai pitbull terrier minden esetben kutyanevelésben jártas és megfontolt tartót kíván, olyan embert, aki számára a kutyanevelés nem szűz terület. A kutyának alapos és korai szocializációban kell részesülnie más kutyákkal és emberekkel szemben egyaránt. Ehhez adódik még az egyértelmű és következetes, de természetesen erőszakmentes irányítás, mert egy amerikai pitbull terrier egyébként megkísérli az első helyet megkaparintani a rangsorban. Az pedig egy ilyen adottságokkal és jelleggel bíró állatnál fatális következményekkel járhat. Egy fiatal pitbullal mindenképp látogasson el kölyköknek szervezett játékórákra, hogy megszokja a többi kutyával való bánásmódot. S egy megfelelő kutyaiskola látogatása is segítséget jelenthet.

Az amerikai pitbull terrier egészsége
Az amerikai pitbull terrierek hajlamosak lehetnek a csípő-diszpláziára. Ennek veszélye minimalizálható a tenyészetben végzett megfelelő vizsgálatok elvégzésével, s a csípőízületi arthrózis esélye is csökkenthető a normál testsúly megtartásával. Emellett a fajtának hajlama van a canine demodikózis nevű bőrbetegségre, amit a szőrtüszőmirigy-atkák túlzott elszaporodása vált ki. Különféle allergiák is megmutatkozhatnak bőrirritációban, s ezek pitbullokat is érinthetnek. Összességében viszont egy robusztus négylábúról van szó, amely helyes gondozás mellett 12 évig is elélhet.


